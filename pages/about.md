---
title: "O projektu"
layout: page.html
summary: KDO ALI KAJ JE PODNEBNIK? 
---
Podnebnik je rezultat dela skupnosti Sledilnik, ki s tem nadaljuje in nadgrajuje spoznanja in izkušnje projektov Sledilnik Covid-19 in Sledilnik Zdravniki, tokrat na področju podnebnih sprememb. 

S projektom Podnebnik želimo vzpostaviti osrednje mesto (točko), preko katere bomo celovito in na konkretnih lokalnih primerih prikazovali spremembe podnebja, jih razlagali in izpostavljali vse posledice, ki so s tem povezane. Podnebne spremembe niso nekaj oddaljenega, so tukaj in zdaj in čutimo jih že danes. Tudi v Sloveniji.

Verjamemo v moč podatkov, v moč vizualizacije podatkov in na podatkih zasnovane argumente, ki morajo biti osnova kultivirane, aktivne, vključujoče in raznolike družbene debate o (nujnih) spremembah našega načina življenja ter pozitivnih in negativnih posledicah, ki jih ima naše delovanje na planet.
 
Zato skušamo dejstva in kompleksne podnebne pojave in spremembe enostavno in razumljivo predstavljati tako vsem vam, ki nas berete tu ali spemljate na drugih digitalnih kanalih, kot tudi tistim, ki sooblikujejo politike spopadanja s podnebnimi spremembami oziroma o njih odločajo. Z uporabo, analiziranje in vizualizacijo podatkov in na konkretnih primerih pojavov v Sloveniji, kot so poplave, požari, biotska raznovrsnost, ekstremni vremenski pojavi in drugo, bomo razlagali, ozaveščali in izobraževali o podnebnih spremembah. 

Na tej spletni strani boste brali zanimive članke ali pa v slovarju poiskali pomen pojmov, povezanih s tematiko podnebnih sprememb.

Smo prostovoljci, neodvisna skupina znanstvenic, komunikatork, programerk, tehnologinj, novinark in drugih ustvarjalk in ustvarjalcev, ki s pomočjo podatkov raziskuje znanstvena dejstva o spreminjajočem se podnebju, njegovih učinkih na življenje in morebitnih rešitvah. 


Z veseljem sodelujemo tudi z mediji, podjetji, društvi in tudi posamezniki, ki želijo podnebne spremembe konstruktivno predstaviti v različnih krogih družbe - vse to pa nam omogoča tudi vaša podpora - bodisi v obliki predlogov in pohval, deljenja objav ali pa v obliki donacij za delovanje Znanstvenega društva Sledilnik, politično nevtralnega in nepridobitnega društva.

## Ekipa (TBD)

(spodnji seznam je testni oz. kopija nekaterih sodelavcev iz seznama za Sledilnik)

Sodelavci in sodelavke projekta:

- [Janez Novak](https://covid-19.sledilnik.org) - testni sodelavec
- [Andraž Vrhovec](https://github.com/overlordtm) - spletna stran, infrastruktura
- [Barbara Krajnc](https://twitter.com/bakrajnc)
- [Branko Jevtić](https://www.bananica.com/) - grafično oblikovanje, spletna stran
- [Joh Dokler](https://github.com/joahim) - spletna stran
- [Luka Renko](https://twitter.com/lukarenko)
- [Marko Brumen](https://twitter.com/multikultivator)
- [Štefan Baebler](https://www.linkedin.com/in/stefanbaebler/) - spletna stran
- [Vladimir Nesković](https://bsky.app/profile/kesma.bsky.social) - koordinacija, vsebine
- [Tadej Novak](https://tano.si) - vsebine, spletna stran
- [Zarja Muršič](https://twitter.com/piskotk)
- [Žiga Zaplotnik](https://twitter.com/ZaplotnikZiga) - vsebine
